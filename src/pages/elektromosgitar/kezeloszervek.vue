<template>
       <div>
               <article>
              <Cardsubtitle>Az elektromosgitár</Cardsubtitle>
              <h1>Kezelőszervek</h1>
                 
                  <h2>Hangerőszabályzó (volume)</h2>
<p>A gitár hangerejét lehet vezérelni vele, de mégsem pusztán a hangerő növelését vagy csökkentését jelenti. Magasabbra tekerve a gitár hangja zúzósabb lesz, nyúlnak a hangok, alacsonyabbra tekerve letisztultabb lesz a hangzás.</p>

<p>A kimeneti hangerőt többféleképpen előállíthatjuk. Van ugye egy szabályzó a gitáron, az erősítőn, lehet betenni hangerő pedált, ha hangosítást használunk lehet szabályozni a hangot a keverőn, a hangfalakon. Ugyanaz a hangerő más jellegű, attól függően, hogy ezek közül mit, hogyan tekerünk fel vagy le. Például, ha a gitárt és az erősítőt maximumra húzzuk, de a keverőn lejjebb vesszük a hangerőt, vagy ha a gitárt és az erősítőt alacsony hangerőn tartjuk, de a keverőn feljebb toljuk a potmétert, hasonló hangerőt kapunk. Az első esetben torzítottabb, a második esetben tisztább hang jön ki a hangfalakból.</p>

<h2>Hangszínszabályzó (tone)</h2>
<p>A mélyebb vagy magasabb hangok kiemelésére, vágására (azaz csökkentésére) szolgál. Ha csak egy hangszedő van, akkor azt vezérli, két hangszedőnél többnyire mindkettőhöz tartozik egy-egy hangszínszabályzó (például Gibson Les Paul típusú gitárok). A Stratocaster jellegű gitárok három hangszedőjét két hangszínszabályzóval lehet vezérelni. Általában az egyik a nyaki hangszedőé, a második a többié, de ez változhat az egyes modelleknél.</p>

<h2>Hangszedő választó (pick up selector)</h2>
<p>Léteznek egy, vagy több hangszedővel felszerelt gitárok, a tipikus a kettő, három hangszedő. Általában egy kapcsolóval lehet változtatni, hogy melyik szóljon. Les Paul jellegű gitároknál választhatunk a húrlábnál (bridge), illetve a nyaknál (neck) található hangszedő között, és van egy köztes állás, mikor mindkettő szól. A Stratocaster jellegű, három hangszedős gitároknak ötállású pick up választójuk van: első állás bridge pickup, második állás: bridge és középső (middle) pick up, harmadik állás középső pickup, negyedik állás: középső és neck pickup, ötödik állás: neck pickup.</p>
<br>
<p>Látható, hogy pusztán az elektromos gitár testén levő kezelőszervekkel is számos hangzást állíthatunk elő. Hangerő, hangszín, melyik hangszedő szóljon – már ezek segítségével is teljesen eltérő hangképet kapunk. Használd bátran a kreativitásod, próbálgasd a gitárod lehetőségeit!</p>

               
               </article>
       </div>
</template>

<script>
 
</script>

<style>

</style>