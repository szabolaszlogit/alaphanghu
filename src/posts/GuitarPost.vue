<script setup></script>

<template>
<h1>Mi az a gitár?</h1>
<h2>Milyen hangszer a gitár?</h2>
<p>A gitár húros hangszer, ezek közül is a pengetős hangszerek csoportjába tartozik (azaz kordofon hangszer). Legtöbbször hat húrja van, amit kézzel, vagy pengetővel szólaltatunk meg. Vannak több húrral rendelkező gitárok is. Gitárszerű hangszerek már az ókorban is léteztek (a név eredete is görög, a kithara szóból ered). A 15. századtól kezdett kialakulni a mai gitár, a legrégebbi, ma is létező hangszerek a 16. századból valók.</p>

<h2>A gitár felépítése</h2>
<p>Alapvetően a gitár három részre tagolódik, fej, tor, potroh. Na, mégsem: fej, nyak és test.</p>
<p>A fejen találhatóak a hangolókulcsok. A fej alakja többféle lehet, a kulcsok elhelyezkedhetnek szimmetrikusan, vagy másképp is. A hangolókulcsok segítségével feszítjük meg a húrokat, állítjuk be a húr hangmagasságát.</p>
<p>A nyakon van a fogólap, itt helyezkednek el az érintők, vagy más szóval bundok. Az ujjainkkal az érintőknél fogjuk le a húrokat, így változik a megszólaltatott hang magassága. Az érintők félhangonként sorakoznak, így igen könnyű a pontos hangmagasságot eltalálni. Léteznek érintők nélküli gitárok is, itt a hangmagasságot folyamatosan, ujjainkat csúsztatva lehet változtatni.</p>
<p>A test az akusztikus gitároknál üreges, az itt rezgő levegő szólaltatja meg a gitárt, jellegzetességük a hanglyuk. Elektromos gitároknál többnyire tömör a test, itt helyezkednek el a hangszedők, kezelőgombok.</p>
<p>A húrláb (bridge) az a rész, ahol húrokat rögzítjük a testen.</p>
<img src="../assets/Klasszikus_elektromos_gitar_reszek_001.jpg" alt="A gitár">
</template>

<style></style>
