<script setup></script>

<template>
  A gitár tartása
  <p>
    A sztárok állva, szaladgálva gitároznak, térdig leengedett hangszerrel, vagy
    éppen a hátuk mögött tartják. Neked azonban először a lehető legjobb,
    legszabályosabb testhelyzetet kell elsajátítani.
  </p>

  <p class="info">
    Nem szabad, hogy rosszul rögzüljön a testhelyzet, a legelejétől figyelj erre
    oda.
  </p>

  <p>
    Ülve (esetleg állítható magasságú széken), lábzsámollyal gitározunk. A
    testtartás egyenes legyen, ne görnyedj rá a gitárra, még akkor sem, ha nem
    látod rendesen a hangszer nyakát. A vállaidat, derekadat ne tekerd ki,
    egyenes, természetes, laza testhelyzetet igyekezz felvenni. Fontos, hogy a
    vállad ne húzd fel, a könyököd ne told ki a bal kezeden (vagy azon,
    amelyikkel lefogod a húrokat), legyen a felkarod párhuzamos a testeddel. A
    gitár kicsit felfelé nézzen, a nyaka semmiképpen se forduljon a föld felé.
    Jobb kezeseknél a gitár a bal combon fekszik. Ha valakinek úgy jobb, egyik
    lábát keresztbe teheti a másikon.
  </p>

  <p>
    A könyök ne támaszkodjon semmin, a csukló és az alkar egy vonalban legyen, a
    csukló ne törjön meg.
  </p>
</template>

<style></style>
