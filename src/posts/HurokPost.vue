<script setup></script>

<template>
  <h1>Húrok</h1>
  <h2>A gitárhúr</h2>
  <p>
    A húrok rezgésének segítségével érjük el, hogy a gitár hangot adjon ki. Az
    akusztikus hangszeren a gitártest rezgése adja ki a hangot, elektromos
    hangszernél a hangszedők segítségével, elektronikus úton állítjuk elő a
    hangot. A húrok készülhetnek műanyagból vagy fémből is. Műanyag húrhoz
    készített gitárokra nem szabad fémhúrokat tenni, a gitár kialakítása miatt
    nem alkalmas a fémhúrok nagyobb feszítésének a kezelésére. Az elektromos
    gitárok csak fém húrral működnek. A gitárhúrok vastagságát számokkal
    jelölik, mégpedig a legmagasabb szóló (legvékonyabb) húr méretét adják meg,
    például 9-es, 10-es stb. A kisebb szám jelöli a vékonyabb húrkészletet.
    Szokás szövegesen is elnevezni a húrokat, például Light, Medium, Heavy, és
    még sokféle módon. Léteznek vegyes vagy speciális húrkészletek is, mondjuk
    vékonyabb magas húrokkal, vastagabb mélyekkel. Az akusztikus gitároknál a
    húr vastagsága jelentősen befolyásolja a hangerőt, minél vastagabb a húr,
    annál hangosabb, teltebb a gitárhang. A vastag húrokat viszont nehezebb
    lefogni, lenyomni, kezdőknek nem javasolt. Az elektromos gitároknál a húr
    vastagsága nem annyira fontos a hangerő szempontjából, itt a hang más módon
    jön létre. A túl vékony húr esetleg jobban vágja az ujjaid, vagy lazasága
    miatt csúszkálnak a hangok. Mélyebbre hangolt gitárokhoz vastagabb húrt
    használnak, hogy elég feszes maradjon a kevésbé megfeszített húr is.
    Kezdőknek elektromos gitárnál a 9-es húrkészlet az általános, akusztikus
    gitárnál 10-es Extra Light. Később, ha szeretnél kipróbálhatsz vastagabb
    húrokat is. Nem biztos, hogy szükséged lesz rá elektromos gitárnál,
    akusztikusnál viszont érdemes picit vastagabbat próbálgatni, ha már mennek
    az alapok. 10-es, 11-es húrok rock, blues zenében jellemzők, a jazzben,
    illetve alacsonyabbra hangolt gitároknál gyakran használnak még
    vastagabbakat.
  </p>

  <p class="info">
    Nem muszáj erőltetni a vastag húrokat. Sok világhírű zenész használ 9-es,
    vagy vékonyabb húrokat elektromos gitáron.
  </p>

  <h2>Húrcsere</h2>
  <p>
    Ha lehet, mindig a teljes húrkészletet cseréld le. Persze gyakran van az,
    hogy vészhelyzetben gyorsan le kell cserélni egy darab húrt, átmeneti
    megoldanak ez is jó. A húrokat nem csak akkor kell cserélni, ha elszakadnak.
    Használat közben a húrok minősége romlik, koszolódik, az emberi test kémiája
    roncsolja őket, elvesztik fényüket, jó hangzásunkat. A profik minden
    fellépésre új (de már bejátszott, beállt) húrokkal érkeznek, tanulóként
    néhány havonta elég a húrkészletet lecserélni. A műanyag húrok jobban
    bírják. Elég olcsó egy húrtekerő kurbli, érdemes lehet beszerezni, de nem
    annyira fontos. Először is lazítsd meg a régi húrokat. Aztán egyszerűen vágd
    ketté, így a híd felőli részét máris leszedheted, a nyakon pedig könnyebb a
    rövidebb húrokat kitekergetni. Érdemes ilyenkor a gitárt kicsit tisztítani,
    ápolgatni, portalanítani, mert a húrok miatt bizonyos részekhez amúgy nem
    férsz hozzá. Ellenőrizheted a csavarokat, hangolókulcsokat, nem lötyög-e
    valami. A húrtartó lábnál többféle kialakítás létezik a húrok rögzítésére.
    Van, amit csak be kell fűzni, és a húr végén található kis karika megoldja a
    rögzítést, van, ahol kis pöckökkel kell leszorítani. A kicsomagolt húrok
    jóval hosszabbak, mint amennyire szükségünk van. Nem jó, ha túl sok húrt
    tekerünk fel, a sok tekercs izeg-mozog, bizonytalan lesz a hangzás.
    Nagyjából 5 – 6 centiméterrel hosszabb legyen a húr, mint a hangolókulcs és
    a húr másik vége közti távolság, azaz csak néhány (2-3) menetre (teljes
    tekerésre) legyen szükség. A vastag E húrral kezdjünk, de ne feszítsük meg
    teljesen első menetben a húrokat, csak éppen álljanak. Miután mind a hat húr
    a helyén van, ekkor lehet óvatosan, több menetben beállítani a hangokat. Ne
    lepődj meg, a friss húrkészlet állandóan elhangolódik az elején, ez
    természetes. Be kell őket játszani, utánnahangolni, többször, aztán már
    tartják a hangmagasságot.
  </p>

  <p class="info">Ne menj fellépni, stúdióba, próbálni frissen felrakott h</p>
</template>

<style></style>
