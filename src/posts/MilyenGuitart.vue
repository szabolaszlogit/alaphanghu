<script setup>
</script>

<template>
    <h1>Milyen gitárt vegyek?</h1>
<p>Különböző stílusokhoz különböző gitárok illenek. Felépítésben és árban is óriási különbségek vannak az egyes hangszerek között.</p>

<h2>Első gitár</h2>
<p>Kezdő gitárosoknak mindenképpen egy akusztikus gitárt javaslok, akkor is, ha a későbbiekben elektromos gitárral akarsz metált zúzni. Ugyanis tanuláshoz ez a legjobb. A műanyag húrok kíméletesebbek a kezdők ujjaival, a tiszta hangok miatt jobban hallod mikor hibázol, vagy mikor csinálsz valamit jól és a szélesebb nyakon kényelmesebben elférnek az ujjaid. Nem kell elektronikával, erősítőkkel bajlódni, nem kell hangzást állítgatni, magaddal viheted bárhova könnyedén. Később, az általad kedveld stílushoz igazodva áttérhetsz fémhúros akusztikus gitárra, vagy elektronikus hangszerre.</p>

<p class="info">Mindig könnyebb új dolgokat tanulni, vagy gyakorolni egy akusztikus, műanyag húros gitáron, akkor is, ha már van egy elektromos rock gitárod.</p>

<p>Egy új, minőségi akusztikus gitár viszonylag olcsón beszerezhető. Később kipróbálhatsz, vásárolhatsz más gitárokat is, de kiindulási alapnak ezt javaslom. Érdemes kipróbálni több hangszert, és figyelni a különbségekre: nem mindegy a nyak mennyire keskeny, mennyire tudod átérni. Dalkísérethez, akkordozáshoz általában kényelmesebb a kicsit keskenyebb nyak, klasszikus gitározáshoz a vastagabb alkalmasabb. Fontos milyen a gitár teste. Vannak kimondottan nagyobb, vaskosabb formák, például a Jumbo vagy Dreadnought nevű típusok. Ezeket nehezebb átérni, átölelni, cserébe viszont hangosabbak, teltebb a hangjuk. Gyerekeknek, kisebb felnőttekének érdemes kisebb testű modellt keresni, gyakran folk gitártestként hivatkoznak ezekre (a hivatalos elnevezés Parlor, Grand Concert).</p>

<p  class="info">Kisgyerekeknek, 10-12 éves kor alatt érdemes kisebb méretű, úgynevezett ¾-es gitárt vásárolni.</p>

<h2>Specializáció</h2>
<p>Miután megtanultad az alapvető dolgokat, vásárolhatsz egy újabb gitárt. Ez már igazodhat az általad játszani kívánt dalokhoz, stílusokhoz. Klasszikus gitározáshoz – milyen meglepő – a klasszikus gitárnak nevezett hangszereket ajánlják. ezeken a legjobb skálázgatni, kotta alapján dallamokat, klasszikus zeneműveket játszani. Akkordozáshoz, dalkísérethez fémhúros, nagyobb testű gitár jobb lehet. Az elektro-akusztikus gitároknak egy előnyük van: jobban ki lehet őket hangosítani, hiszen csak egy jack dugós kábelt kell használni. Bár a sima akusztikus gitárt is lehet mikrofonozni, azaz a hanglyuk elő helyezett mikrofonon keresztül rácsatlakozni a hangfalakra. Az elektromos gitár hangzását rengeteg tényező befolyásolja, leginkább a hangszedők típusa, az erősítő, az effektek. A részletekről a következő részben írok bővebben. Nem érdemes nagyon olcsó gitárt venni, az erősítőre ez fokozottan igaz. A nagyon olcsó erősítők sehogyan sem szólnak, mindenképpen valamilyen megbízható márkát részesíts előnyben, és igyekezz kipróbálni vásárlás előtt.</p>

<p  class="info">Próbálj ki több hangszert, egy idő után hallani és érezni fogod a különbséget, azt válaszd, amelyik neked tetszik, ne hallgass senki másra!</p>
</template>

<style></style>